Turnaje se účastnilo&nbsp;12&nbsp;nalosovaných dvojic. Hrály se dva podturnaje - dopolední a odpolední. V&nbsp;každém podturnaji se podle rozlosování spojily vždy tři dvojice do čtyř týmů tak, že každé dvojici se mezi dopoledním a odpoledním podturnajem vyměnili všichni čtyři spoluhráči.
<br><br>
Oba podturnaje se hrály formou skupiny systémem každý s&nbsp;každým. Zápasy se hrály na dva hrané sety do&nbsp;25 (o&nbsp;2&nbsp;body) od stavu&nbsp;7:7. Bodovalo se setovým systémem - za vítězství&nbsp;2:0&nbsp;dva body, za remízu&nbsp;1:1&nbsp;jeden bod a za prohru&nbsp;0:2&nbsp;nula bodů.
<br><br>
O pořadí ve skupinách rozhodovaly postupně: počet bodů, počet výher&nbsp;2:0, poměr míčů, počet bodů ze vzájemného zápasu, poměr míčů ze vzájemného zápasu, nižší součet výšky všech hráčů, vyšší součet váhy všech hráčů, výše nezištného daru organizátorům.
<br><br>
Vyhodnocení turnaje (mezi dvojicemi) probíhalo součtem výsledků z&nbsp;obou turnajů. O pořadí rozhodovaly postupně: počet bodů, počet výher&nbsp;2:0, poměr míčů, pořadí v&nbsp;druhém turnaji, pořadí v&nbsp;prvním turnaji.